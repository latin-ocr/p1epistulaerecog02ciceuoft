EPP. AD ATTICVM II. viii

VIII Ser. Anti medio m. Apr. a. 695 (59).
CICERO ATTICO SAL.

Epistulam curn a te avide exspectarem ad vesperum, ut 1
soleo, ecce tibi nuntius pueros venisse Roma! Voco, quaero

5 ecquid litterarum. Negant. ‘Quid ais?’ inquam ‘ nihilne
a Pomponio?' Perterriti voce et vultu confessi sunt se
accepisse sed excidisse in via. Quid quaeris? permoleste
tuli3 nulla enim abs te per hos dies epistula inanis aliqua re
utili et suavi venerat. Nunc si quid in ea epistula quam

10 ante diem xvi Kal. Maias dedisti fuit historia dignum, scribe
quarn primum, ne ignoremus, sin nihil praeter iocationem,
redde id ipsum.

Et scito Curionem adulescentem venisse ad me salutatum.
Valde eius sermo de Publio curn tuis litteris congruebat;

15 ipse vero mirandum in modum ‘reges odisse superbos.'
Peraeque narrabat incensam esse iuventutem neque ferre
haec posse. Bene habemus nos, si in his spes est: opinor,
aliud agamus. Ego me do historiae3 quamquam licet me
Saufeium putes esse. Nihil me est inertius.

20 Sed cognosce itinera nostra, ut statuas ubi nos visurus 2
sis. In Formianum volumus venire Parilibus; inde, quo-
niam putas praetermittendum nobis esse hoc tempore Cra-
tera illum delicatum, Kal. Maiis de Formiano proficiscemur,
ut Anti simus a. d. v Nonas Maias. Ludi enim Anti

25 futuri sunt a 1111 ad pr. Nonas Maias. Eos Tullia spectare
vult. Inde cogito in Tusculanum, deinde Arpinum, Romam
ad Kal. Iunias. Te aut in Formiano aut Anti aut in Tu-
sculano cura ut videamus. Epistulam superiorem restitue
nobis et appinge aliquid novi.

23 delicatum Zl ε delegatum M¹

