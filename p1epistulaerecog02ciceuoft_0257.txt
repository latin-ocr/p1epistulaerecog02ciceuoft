5

10

20

EPP. AD ATTICVM VII. xix

legationem. Plane oppressi videmur nec quid consili
capiam scio. Nec me hercule de me laboro, de pueris quid
agam non habeo. Capuam tamen proficiscebar haec scri-
bens quo facilius de Pompei rebus cognoscerem.

XX Ser. Capuae Non. Febr. α. 705 (49).
CICERO ATTICO.

Breviloquentern iam me tempus ipsum facit. Paceml
enim desperavi, bellum nostri nullum administrant. Cave
enim putes quicquam esse minoris his consulibus : quorum
ego spe audiendi aliquid et cognoscendi nostri apparatus
maximo imbri Capuam veni pridie Nonas, ut eram iussus.
Illi autem nondum venerant sed erant venturi inanes,
imparati. Gnaeus autem Luceriae dicebatur esse et adire
cohortis legionum Appianarum non firmissimarum. At
illum ruere nuntiant et iam iamque adesse, non ut manum
conserat (quicum enim ?) sed ut fugam intercludat. Ego 2
autem in Italia καὶ συναποθανεῖν-ηερ te id consu103 sin
extra, quid ago? Ad manendum hiems, lictores, improvidi
et neglegentes duces, ad fugam hortatur amicitia Gnaei,
causa bonorum, turpitudo coniungendi cum tyrann0; qui
quidem incertum est Phalarimne an Pisistratum sit imita-
turus. Haec velim explices et me iuves consilio, etsi te
ipsum istic iam calere puto, sed tamen quantum poteris.
Ego si quid hic hodie novi cognoro, scies ; iam enim aderunt
consules ad suas Nonas. Tuas cotidie litteras exspectabo;
ad has autem cum poteris rescribes. Mulieres et Cicerones
in Formiano reliqui.

9 minori his consulibus curae. Ego Miiller 10 ego] ergo
Rosius post quorum add. vocatu vel simule quid Reid 12 post
autem dat adhuc id est Nonis C (glossema ut videtur) post
venturi add. ad Nonas Tyrrell 14 Appianarum Lipsius, cf. 15.
3: itinarum M¹: itinerum Mss: Attianarum vulg. 23 calere]
carere Rom. Muretus

